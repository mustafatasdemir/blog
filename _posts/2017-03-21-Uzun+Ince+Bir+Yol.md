---
layout: post
title: "Uzun İnce Bir Yol"
author: "Mustafa Taşdemir"
categories:
tags: []
image:
  feature:
  teaser:
  credit:
  creditlink:
---

Âşık. Dünya gözüyle değil gönül gözüyle insanlara, insanlığa ışık tutan çağının ötesinde bir ozan. Böyle söyleyince sanki yüzyıllar önce yaşamış birisinden bahseder gibi geliyor. Aradan yarım asır bile geçmemesine rağmen belki de bu his onun insanlığından, olgunluğundan ve saflığından milletçe çok ama çok uzaklaştığımızı iliklerimize kadar hissettiğimiz içindir.
<!--break-->

Küçük yaşta gözlerini kaybetmesine rağmen etrafına bakmayı hiç kesmemiş. Çünkü esas cevherin gözde değil gönülde olduğunun farkına varmış. Almış eline sazını, söylemiş Anadolu'nun türküsünü. Son hatırladığı kömürün karasını, kanın alasını ve hayatının derdi devasını öyle güzel betimlemiş ki içinde bulunduğu karanlık onun için birçok insanın aydınlığından daha aydın olmuş. Belki de bunun içindir yıllar sonrasında gözlerini açtırmak isteyen tabiplere nezaketen karşı çıkması.

<br>
><br/>
 Bir küçük dünyam var içimde benim <br>
 Mihnetim ziynetim bana kâfidir <br>
 Görenler dar görür geniştir bana <br>
 Sohbetim ülfetim bana kâfidir <br>

<br>
<iframe width="560" height="315" src="https://www.youtube.com/embed/6tP6cZDtkeg" frameborder="0" allowfullscreen></iframe>
<br>

İnsanı olduğu gibi kabul etmek erdemiyle, insanı insandan ayırmanın yanlış olduğunu benimsemiş ve insanların kısım kısım yani farklılıklarıyla beraber yaşadığını belirtmiş dizelerinde. Bu yüzdendir ki insanın tasvirini boş bırakmış karanlığında. Halbuki günümüzde ufacık bir farklılığa tahammülümüz yok. Bizden olmayana, bize benzemeyene günahımızı bile vermez haldeyiz. Birbirimize daha da kenetlenmemiz gereken şu zamanda çok büyük ziyan içindeyiz.

><br/>
 Kürt'ü Türk'ü ve Çerkes'i <br>
 Hep Adem'in oğlu kızı <br>
 Beraberce şehit gazi <br>
 Yanlış var mı ve neresi? <br><br/>
 Yezit nedir, ne kızılbaş? <br>
 Değil miyiz hep bir kardeş <br>
 Bizi yakar bizim ateş <br>
 Söndürmektir tek çaresi <br><br/>
 Veysel sapma sağa sola <br>
 Sen Allah'tan birlik dile <br>
 İkilikten gelir belâ<br>
 Dava insanlık davası <br>

Anadolu'nun tozlu, uzun ve ince yollarında bir handan bir diğer hana göç edip gitmiş. Benim sadık yarim kara topraktır diyerek ahde vefasını belli etmiş. Şimdi börtü, böcek, ot toprağının üstünde, hizmet eder durur devri alem içinde. Merak etme âşık, dostların seni hep hatırlayacaktır dünya döndükçe.


[Âşık Veysel Belgeseli](https://www.youtube.com/watch?v=tPb1_Wkh-7M)
